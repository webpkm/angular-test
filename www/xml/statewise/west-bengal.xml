<?xml version="1.0" encoding="UTF-8"?>
<home><State name="west-bengal"><doc><id><![CDATA[14435178]]></id><title><![CDATA[श्रीरामचरित मानस अखंड संपुट पाठ छह से]]></title><body><![CDATA[<p> खड़गपुर : खड़गपुर के खरीदा स्थित श्रीहनुमान मंदिर प्रांगण में छह अगस्त से श्रीरामचरित मानस अखंड संपुट पाठ का आयोजन किया जाएगा। तीन दिवसीय कार्यक्रम का समापन नौ अगस्त को पूर्णाहूति के साथ होगा। पाठ का आयोजन श्रीसीताराम सत्संग प्रचार मंडल की ओर से किया जा रहा है। मंडल के सदस्यों ने बताया कि प्रति वर्ष मंदिर में विधि- विधान के साथ श्रीरामचरित मानस अखंड संपुट पाठ का आयोजन किया जाता है। जिसमें बड़ी संख्या में श्रद्धालु हिस्सा लेते हैं।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[ram-charite-manas-path]]></webTitleUrl><publishedDateTime><![CDATA[2 Aug 2016 21:23:37 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435176]]></id><title><![CDATA[महिषादल में एपीएल के लिए सरकार बनाएगी मकान]]></title><body><![CDATA[<p> हल्दिया : पूर्व मेदिनीपुर जिले के महिषादल में राज्य सरकार गरीबी रेखा से ऊपर जीवन यापन करने वालों लोगों के लिए मकान बनाने जा रही है। महिषादल पंचायत समिति की ओर से गीतांजलि प्रकल्प के तहत एपीएल के लिए कुल 102 मकान का निर्माण किया जाएगा। प्रत्येक मकान के बाबत राज्य सरकार 70 हजार रुपये की आर्थिक सहायता प्रदान करेगी। पंचायत समिति अंतर्गत कुल 11 पंचायत इलाके में इन मकानों का निर्माण किया जाएगा। इसके अलावा महिषादल के विधायक सुदर्शन घोषदस्तीदार के विधायक इलाका उन्नयन फंड से भी सौ मकानों का निर्माण होगा। महिषादल पंचायत समिति के उपाध्यक्ष तिलक चक्रवर्ती ने कहा कि गरीबी रेखा से ऊपर जीवन यापन करने वाले काफी लोग ऐसे भी हैं, जिनके पास काफी जमीन तो है, लेकिन पक्के मकान नहीं है, इसलिए गीतांजलि प्रकल्प के तहत राज्य सरकार की ओर से एपीएल वर्ग के लोगों के लिए भी पक्के मकान का निर्माण कर उन्हें सौंपने का फैसला लिया गया है। शीघ्र ही इस दिशा में काम शुरू किया जाएगा, ताकि मकान से कोई भी लोग वंचित न रह सकें।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[state-gorvement-apl-bulding]]></webTitleUrl><publishedDateTime><![CDATA[2 Aug 2016 21:23:33 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435169]]></id><title><![CDATA[12 सूत्री मांगों को ले शिक्षक समिति ने सौंपा ज्ञापन]]></title><body><![CDATA[<p> संवाद सूत्र, मेदिनीपुर : पश्चिम मेदिनीपुर जिले के मेदिनीपुर शहर अंतर्गत कॉलेजिएट मैदान स्थित जिला विद्यालय निरीक्षक कार्यालय में डीआइ (माध्यमिक) अमर कुमार शील को 12 सूत्री मांगों के बाबत पश्चिम बंग शिक्षक समिति के तत्वावधान में मंगलवार को ज्ञापन सौंपा गया। प्रतिनिधि दल की अगुवाई कर रहे समिति के संयुक्त सचिव प्रसेनजीत दे व आशीष कुमार मांझी ने कहा कि शिक्षा की गुणवत्ता को बनाए रखने के लिए राजनीति को इससे दूर रखना होगा। हमलोग शैक्षिक वातावरण को साफ-सुथरा रखने की मांग कर रहे हैं, जिससे शिक्षण संस्थानों में आने वाली पीढ़ी स्वस्थ माहौल में शिक्षा प्राप्त कर सके। </p>
<p> उन्होंने कहा कि इसके साथ ही शैक्षिक शिक्षकोत्तर कर्मियों के रिक्त पदों पर अविलंब भर्ती की जानी चाहिए। बड़ी संख्या में रिक्त पद होने के कारण विभागीय के साथ-साथ शैक्षणिक कार्य भी बाधित हो रहा है। एमडीएम को शिक्षा व्यवस्था से अलग रखने, नए पाठ्यक्रमों के अनुसार संसाधन विकसित करने समेत कुल 12 सूत्री मांगों को लेकर हमने डीआइ को ज्ञापन पत्र सौंपा है। इधर ज्ञापन पत्र स्वीकार करते हुए डीआइ अमर कुमार शील ने कहा कि संबंधित मांगों को पूरा कर पाना उनके अधिकार क्षेत्र से बाहर है। इस बाबत शिक्षा विभाग के उच्चाधिकारियों को अवगत करा दिया जाएगा। विभागीय निर्देशों के मुताबिक ही व्यवस्था सुनिश्चित की जाएगी।</p>]]></body><imgThumb1><![CDATA[03_08_2016-02khrp07-c-2_s.jpg]]></imgThumb1><imgname1><![CDATA[03_08_2016-02khrp07-c-2.jpg]]></imgname1><webTitleUrl><![CDATA[khr-teacher-memrondam-dia]]></webTitleUrl><publishedDateTime><![CDATA[2 Aug 2016 21:23:17 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435172]]></id><title><![CDATA[रेलवे के पौधरोपण अभियान पर लग रहा पलीता]]></title><body><![CDATA[<p>संवाद सहयोगी, खड़गपुर :  खड़गपुर के रेल क्षेत्र में रेलवे प्रशासन द्वारा चलाए जा रहे पौधरोपण अभियान पर पलीता लगता जा रहा है। उचित रखरखाव के अभाव में काफी संख्या में पौधे नष्ट होते जा रहे हैं। जिससे पौधारोपण अभियान पर सवालिया निशान भी लग रहा है। हाल में ही में खड़गपुर रेल मंडल प्रशासन की ओर से रेलवे के आइओडब्ल्यू नार्थ वेस्ट विभाग को नई खोली व ओल्ड सेटलमेंट में एक हजार पौधरोपण करने का निर्देश जारी किया गया था। निर्देश के परिप्रेक्ष्य में विभाग की ओर से पौधरोपण अभियान भी चलाया गया। ओल्ड सेटलमेंट सहित कुछ जगहों पर पौधे रोपित किए गए। रोपित किए गए पौधे की सुरक्षा के लिए इसके चारों ओर बाड़ भी लगाया गया, लेकिन बाड़ भी टूट रहा हैं और पौधे भी नष्ट होते जा रहे हैं। </p>
<p> बताते चलें कि इसके पहले भी रेलवे प्रशासन की ओर से सामंजस्य सप्ताह के दौरान खड़गपुर सहित अन्य स्थानों एक हजार से ज्यादा पौधे रोपित किए गए थे। लेकिन उचित देखरेख के अभाव में यहां कई पौधे नष्ट होने लगे। रेलवे क्षेत्र में विचरण करने वाले मवेशियों का भोजन रोपित पौधे बनते जा रहे हैं। इधर खड़गपुर रेल मंडल के वरिष्ठ वाणिज्यिक प्रबंधक व जनसंपर्क अधिकारी कुलदीप तिवारी का कहना है कि रोपित किए गए पौधों की उचित देखभाल हो सके। इसके लिए रेलवे प्रशासन की ओर से संबंधित विभागों को दिशा निर्देश जारी किया जाएगा। पौधे की सुरक्षा वास्तव में बड़ी बात है। पौधे एक दिन विशाल वृक्ष की रूप ले सके, इसके लिए कोशिश जारी है।</p>]]></body><imgThumb1><![CDATA[03_08_2016-02khrp02-c-2_s.jpg]]></imgThumb1><imgname1><![CDATA[03_08_2016-02khrp02-c-2.jpg]]></imgname1><webTitleUrl><![CDATA[khr-tree-plantation]]></webTitleUrl><publishedDateTime><![CDATA[2 Aug 2016 21:23:24 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435170]]></id><title><![CDATA[सीएम के आगमन को ले चौकस रहे अधिकारी]]></title><body><![CDATA[<p> मेदिनीपुर  : प्रदेश की मुख्यमंत्री ममता बनर्जी के पुरुलिया आगमन के मद्देनजर मंगलवार को पश्चिम मेदिनीपुर जिले में भी खासी गहगा-गहमी रही। ट्रेन से मुख्यमंत्री के सफर करने के कारण रेलवे ट्रैक व आसपास के क्षेत्रों में सुरक्षा कारणों से पुलिस, आरपीएफ व सिविक वॉलंटियर के साथ ही सीआरपीएफ के जवानों की मुस्तैदी देखी गई। लेवल क्रॉ¨सगों पर ट्रेन के सही-सलामत गुजरने व यातायात सुनिश्चित रखने के लिए खड़गपुर के गिरि मैदान, खरीदा व राजोग्राम लेवल क्रॉ¨सग पर शाम चार बजे से ही सिविक वॉलंटियर्स की बड़ी संख्या में तैनाती सुनिश्चित की गई तो गोकुलपुर से गोदापियासाल तक सीआरपीएफ के जवान गश्त करते रहे। इधर रेलवे ट्रैक पर भी जोरदार तलाशी व जांच अभियान चलाया गया। जिससे किसी अप्रिय वारदात से बचा जा सके। हालांकि इस संबंध में किसी भी अधिकारी ने कुछ कहने से इन्कार कर दिया।</p>]]></body><imgThumb1><![CDATA[03_08_2016-02khrp10-c-2_s.jpg]]></imgThumb1><imgname1><![CDATA[03_08_2016-02khrp10-c-2.jpg]]></imgname1><webTitleUrl><![CDATA[chief-minister-visit]]></webTitleUrl><publishedDateTime><![CDATA[2 Aug 2016 21:23:19 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435171]]></id><title><![CDATA[अस्थि विभाग में अव्यवस्था से मरीज हलकान]]></title><body><![CDATA[<p> संवाद सूत्र, मेदिनीपुर : पश्चिम मेदिनीपुर जिला चिकित्सालय के अस्थि विभाग में व्याप्त खामियों व इसके चलते मरीजों को हो रही परेशानियों के बाबत मंगलवार को कांग्रेस नेताओं ने अस्पताल अधीक्षक को ज्ञापन सौंप तत्काल कार्रवाई करने की मांग की। दलीय नेता सोमेन खान व पार्थ भट्टाचार्य समेत की अगुवाई में मेदिनीपुर मेडिकल कॉलेज व अस्पताल अधीक्षक डॉ. तन्मयकांति पांजा के पास पहुंचे करीब 30 कांग्रेसी नेताओं ने कहा कि यूं तो पूरे अस्पताल की हालत खराब है, परंतु अस्थि विभाग का हाल सबसे ज्यादा बेहाल है। चिकित्सकों की कमी के कारण महीनों से भर्ती मरीजों का इलाज नहीं हो पा रहा है। ऐसे में लोग इलाज के लिए जाएं तो अब कहां जाएं, क्योंकि सबकी क्षमता कोलकाता जाने की नहीं होती। </p>
<p> चिकित्सा व्यवस्था की खामियों के कारण चार माह से भर्ती सीदू मुर्मू व इलाज की आस में तीन माह से भर्ती अफदानी सुल्तान को अब तक सही चिकित्सा परिसेवा नहीं मिल सकी है। यही हाल रुनु दास, अर्चना दास, जसोदा पात्र, तुर्की हांसदा समेत अन्य मरीजों का है। इधर अस्थि रोग विशेषज्ञ की अनुपस्थिति को स्वीकार करते हुए अस्पताल अधीक्षक डॉ. तन्मयकांति पांजा ने कहा कि उन्होंने विगत 26 जून को यहां पदभार संभाला है। इसके बाद से अभी तक बोर्ड मी¨टग नहीं हो पाई है। हालिया बोर्ड मी¨टग में वह खुद अस्थि विभाग समेत अस्पताल में व्याप्त अन्य समस्याओं को प्रमुखता से उठाएंगे। उन्होंने कहा कि एक्स-रे मशीन की खराबी के कारण भी मरीजों का इलाज प्रभावित हो रहा है। फिलहाल प्राथमिक तौर पर उठाए जाने वाले कदमों के बाबत वह विभागीय अधिकारियों के साथ वार्ता कर जल्द ही इसका समाधान करने का प्रयास करेंगे।</p>]]></body><imgThumb1><![CDATA[03_08_2016-02khrp08-c-2_s.jpg]]></imgThumb1><imgname1><![CDATA[03_08_2016-02khrp08-c-2.jpg]]></imgname1><webTitleUrl><![CDATA[bone-department-problem]]></webTitleUrl><publishedDateTime><![CDATA[2 Aug 2016 21:23:22 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435168]]></id><title><![CDATA[नारायण, गौतम व मानस चौबे की स्मृति में वेदी का निर्माण]]></title><body><![CDATA[<p>संवाद सहयोगी, खड़गपुर : मेदिनीपुर के तत्कालीन सांसद नारायण चौबे तथा उनके दो शहीद बेटों दिवंगत मानस चौबे व गौतम चौबे की स्मृति में पश्चिम मेदिनीपुर जिला अंतर्गत खड़गपुर में वेदी का निर्माण नगरपालिका प्रशासन की ओर से कराया जा रहा है। मंदिर तालाब श्मशान घाट में यह वेदी का निर्माण कार्य इन दिनों जोरों से चल रहा है। </p>
<p> बताते चलें कि खड़गपुर के खरीदा इलाके के निवासी दिवंगत चौबे परिवार के तीनों सदस्यों का अंतिम संस्कार मंदिर तालाब श्मशान घाट में ही किया गया था। दिवंगत सदस्यों की याद में मानस-गौतम-नारायण चौबे मेमोरियल ट्रस्ट का निर्माण भी किया गया। ट्रस्ट की ओर से नारायण चौबे की पुण्यतिथि सात अगस्त, गौतम चौबे की पुण्यतिथि 11 सितंबर तथा मानस चौबे की पुण्यतिथि 27 जुलाई को हर साल कार्यक्रमों का आयोजन किया जाता है। इस दौरान काफी तादाद में लोग दिवंगत चौबे परिवार के सदस्यों को श्रद्धाजंलि देने के लिए मंदिर तालाब श्मशान घाट में भी आते हैं। दिवंगत चौबे परिवार की स्मृति में मानस-गौतम-नारायण चौबे मेमोरियल ट्रस्ट के अलावा स्थानीय संगठन खड़गपुर विकास मंच की ओर से भी वेदी का निर्माण करने की मांग लंबे अरसे से उठाई जाती रही है। ट्रस्ट के सचिव देवाशीष चौधरी ने कहा कि आखिरकार देर ही से ही हमारी मांगें पूरी हुई है। इसके लिए नपा प्रशासन के प्रति हमलोग आभार जता रहे हैं, वहीं केवीएम नेता सत्यदेव शर्मा ने कहा कि लंबे अरसे बाद नपा प्रशासन की ओर से दिवंगत चौबे परिवार की स्मृति में बेहतर वेदी का निर्माण किया ज रहा है। यह वास्तव में दिवंगत सदस्यों के प्रति एक सच्ची श्रद्धाजंलि है। जिसके लिए नपा प्रशासन बधाई का पात्र है। खड़गपुर नपाध्यक्ष प्रदीप सरकार ने कहा कि वेदी का निर्माण कार्य जारी है। इसका उद्घाटन दिवंगत नारायण चौबे की पुण्यतिथि के दिन सात अगस्त को किया जाएगा।</p>]]></body><imgThumb1><![CDATA[03_08_2016-02khrp01-c-2_s.jpg]]></imgThumb1><imgname1><![CDATA[03_08_2016-02khrp01-c-2.jpg]]></imgname1><webTitleUrl><![CDATA[khr-altar-construct]]></webTitleUrl><publishedDateTime><![CDATA[2 Aug 2016 21:23:14 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435177]]></id><title><![CDATA[आतंकवाद के खिलाफ राष्ट्रीय क्रांति सेना का प्रदर्शन]]></title><body><![CDATA[<p> खड़गपुर : देश में कश्मीर सहित अन्य जगहों पर बढ़ते आतंकी घटनाओं का विरोध पश्चिम मेदिनीपुर जिला अंतर्गत खड़गपुर में भी शुरू हो गया है। राष्ट्रीय क्रांति सेना नामक संगठन की ओर से विगत दिनों खड़गपुर में इस मुद्दे पर जुलूस निकाल कर प्रदर्शन किया गया। जुलूस का आयोजन गोल बाजार स्थित राम मंदिर के समक्ष से किया गया। जुलूस को आसपास के जगहों पर घुमाया गया। जुलूस में संगठन से जुड़े तमाम सदस्य मौजूद थे। संगठन के अध्यक्ष देवव्रत बागची, सत्यम राय, निखिल सोमानी, मनोज प्रसाद आदि जुलूस में प्रमुख रूप से शामिल थे।  देवव्रत बागची ने कहा कि कश्मीर में आतंकवादी सुरक्षा बलों व साधारण लोगों पर हमले कर रहे हैं, वहीं जेएनयू में भी आजकल देश विरोधियों का बोलबाला बढ़ता जा रहा है। जिसके विरोध में हमलोगों ने राष्ट्रीय क्रांति सेना का गठन कर आतंक व आतंकवादियों के खिलाफ लगातार आवाज बुलंद करने का निर्णय लिया। उन्होंने कहा कि आने वाले दिनों में भी आतंकवाद के खिलाफ संगठन की मुहिम जारी रखा जाएगा।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[khr-procession]]></webTitleUrl><publishedDateTime><![CDATA[2 Aug 2016 21:23:35 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435174]]></id><title><![CDATA[छात्रों ने दी प्रफुल्ल राय को श्रद्धांजलि]]></title><body><![CDATA[<p> संवाद सूत्र, मेदिनीपुर : पश्चिम मेदिनीपुर जिले के मेदिनीपुर शहर स्थित कॉलेजिएट स्कूल में मंगलवार को प्रख्यात वैज्ञानिक आचार्य प्रफुल्ल राय की जयंती पर विद्यार्थियों ने उन्हें भावभीनी श्रद्धांजलि देते हुए याद किया। इस मौके पर कॉलेज के प्रभारी शिक्षक आशीष कुमार दास, अश्विनी कर, मधुसूदन गताइत समेत अन्य लोग भी उपस्थित थे। विद्यार्थियों को संबोधित करते हुए आशीष कुमार ने कहा कि एक मध्यवर्गीय परिवार में जन्में आचार्य प्रफुल्ल राय ने विज्ञान को बांग्ला भाषा में उपलब्ध कराने के लिए अथक प्रयास किया था। आज हम लोग बांग्लाभाषा में विज्ञान की पुस्तकें पढ़ रहे हैं। यह आचार्य प्रफुल्ल राय के कारण ही संभव हो सका। यही नहीं बंगाल केमिकल्स की स्थापना में भी आचार्य प्रफुल्ल राय ने उल्लेखनीय योगदान दिया था। अपने उल्लेखनीय कार्यों से वह विज्ञान जगत में सदैव याद किए जाते रहेंगे।</p>]]></body><imgThumb1><![CDATA[03_08_2016-02khrp09-c-2_s.jpg]]></imgThumb1><imgname1><![CDATA[03_08_2016-02khrp09-c-2.jpg]]></imgname1><webTitleUrl><![CDATA[studient-sran]]></webTitleUrl><publishedDateTime><![CDATA[2 Aug 2016 21:23:29 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc><doc><id><![CDATA[14435173]]></id><title><![CDATA[सेफ ड्राइव सेव लाइफ को ले जागरूकता अभियान]]></title><body><![CDATA[<p> संवाद सहयोगी, खड़गपुर  : राज्य सरकार की ओर से एक माह पहले शुरू की गई Þसेफ ड्राइव, सेव लाइफ' योजना को लेकर  खड़गपुर में पुलिस प्रशासन की ओर से मंगलवार से जागरूकता अभियान शुरू कर दिया गया। जागरूकता के लिए खरीदा लेवल क्रॉ¨सग, कौशल्या, इंदा आदि जगहों पर पुलिस प्रशासन की ओर से बोर्ड लगाया गया है। </p>
<p> इसके अलावा अभियान के क्रम में कार्यक्रम का आयोजन कर लोगों में जागरूकता अभियान चलाने का फैसला लिया गया है। खड़गपुर के एएसपी अभिषेक गुप्ता ने कहा कि सेफ ड्राइव सेव लाइफ योजना को लेकर पुलिस की ओर से जागरूकता अभियान शुरू किया गया है। विभिन्न जगहों पर बोर्ड, पोस्टर, स्क्रीन लगाने के अलावा कार्यक्रमों का आयोजन कर भी लोगों को जागरूक किया जाएगा। सेफ ड्राइव सेव लाइफ योजना आम नागरिकों के हित में एक बेहतरीन योजना है। योजना का पालन करने पर लोग सुरक्षित रूप से सड़कों में आवागमन कर सकेंगे। उन्होने कहा कि सभी बाइक चालकों को हेलमेट अवश्य पहनना चाहिए, ताकि दुर्घटना की स्थिति में ज्यादा नुकसान न हो सके। बताते चले कि सेफ ड्राइव सेव लाइफ योजना को लेकर पुलिस की ओर से कुछ दिनों पहले खड़गपुर में जबर्दस्त अभियान चलाया गया था। इस दौरान खड़गपुर तहसील के विभिन्न जगहों पर बगैर हेलमेटधारी दर्जनों की संख्या बाइक चालकों को पकड़ कर जुर्माना वसूल किया गया। अभियान के क्रम में पुलिस पर सख्ती का आरोप भी लगा था, लेकिन अब फिलहाल पुलिस की ओर से सख्त अभियान पर कुछ दिनों के लिए विराम लगा दिया गया है। इसके स्थान पर पुलिस प्रशासन की ओर से लोगों को जागरूक करने का निर्णय लिया गया है।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[safe-driveing-campaign]]></webTitleUrl><publishedDateTime><![CDATA[2 Aug 2016 21:23:27 GMT]]></publishedDateTime><modifiedDateTime><![CDATA[2 Aug 2016 21:23:38 GMT]]></modifiedDateTime></doc></State></home>
