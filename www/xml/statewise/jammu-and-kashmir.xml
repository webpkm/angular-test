<?xml version="1.0" encoding="UTF-8"?>
<home><State name="jammu-and-kashmir"><doc><id><![CDATA[14434858]]></id><title><![CDATA[कश्मीर में सियासतदनों की तरह रैलियां कर रहे आतंकी]]></title><body><![CDATA[<p>नवीन नवाज, श्रीनगर :</p>
<p> पाकिस्तान की शह पर कश्मीर घाटी में आतंकियों का दुस्साहस बढ़ता जा रहा है। सुरक्षाबलों पर हमलों को अंजाम देने के साथ अब आतंकी ¨हसा भड़काने के लिए खुलेआम सियासतदानों की तरह रैलियां कर रहे हैं। मंगलवार को दक्षिण कश्मीर के कुलगाम जिले के कोयमू में आयोजित एक राष्ट्रविरोधी रैली को आतंकियों ने संबोधित कर कश्मीर में बदलती अलगाववादी सियासत का संकेत दिया है। बीते तीन दिन में यह दूसरा मौका है जब पाकिस्तान और लश्कर के झंडे लहराती भीड़ को आतंकियों ने संबोधित करते हुए कश्मीर में जारी जिहाद के लिए सहयोग मांगा है। इससे पहले गत रविवार को दक्षिण कश्मीर के पुलवामा जिले के करीमाबाद में आयोजित रैली में  लश्कर का मोस्ट वांटेड अबु दुजाना आया था। उसने भी वहां मौजूद लोगों को आजादी के नाम पर भड़काया था। जानकार जहां ऐसी घटनाओं को कश्मीर के लिए बेहद खतरनाक मान रहे हैं। वहीं सुरक्षा एजेंसियां इसका तोड़ ढूंढने में जुटी हैं।</p>
<p> जम्मू-श्रीनगर राष्ट्रीय राजमार्ग पर स्थित कुलगाम के कोयमू में मंगलवार को आतंकियों के समर्थन में एक रैली हुई। रैली का आयोजन हालांकि  हुर्रियत और एक मजहबी संगठन के स्थानीय कार्यकर्ताओं ने किया था, लेकिन उनके नेताओं के बजाय लोगों ने आतंकियों को ज्यादा ध्यान से सुना और उनका साथ देने का भी एलान किया। स्थानीय सूत्रों ने बताया कि रैली में अचानक दो आतंकी आए। उन्हें देखते ही पूरा माहौल बदल गया। जिहाद और कश्मीर की आजादी के समर्थन में नारेबाजी तेज हो गई। एक आतंकी ने माइक संभाला और उसने इस्लाम व कश्मीर की आजादी का हवाला देते हुए अपने रास्ते को सही ठहराया। उसने कहा कि कश्मीर में जिहाद चल रहा है और यह कश्मीर की आजादी तक जारी रहेगा। इस्लाम के राज के लिए हम लोगों ने अपने सभी एशो-आराम छोड़े हैं। अगर आप लोग हमारा साथ नहीं दे सकते तो मत दीजिए, लेकिन हमारे खिलाफ सुरक्षाबलों के लिए मुखबिरी का काम भी मत करें। आतंकियों ने मुखबिरों, पुलिसकर्मियों और  मुख्यधारा के सियासी नेताओं को सुधरने का फरमान जारी किया। इसके बाद वह वहां से चले गए।</p>
<p> कश्मीर मामलों के विशेषज्ञों के अनुसार, मौजूदा हालात को देखकर लगता है कि हुर्रियत कांफ्रेंस व उस जैसे अन्य अलगाववादी संगठन अब पीछे चले गए हैं। आतंकी अब सीधे लोगों से संवाद कर रहे हैं। बेशक हालात कुछ दिनों में सुधर जाएं, लेकिन आतंकियों का रैलियों में आकर लोगों को संबोधित करना कश्मीर में जिहादी मानसिकता की नई पौध तैयार करने के लिए काफी है। </p>
<p> कश्मीर में आतंकवाद के खिलाफ सक्रिय भूमिका निभा चुके एक वरिष्ठ पुलिस अधिकारी ने कहा कि सोशल मीडिया पर बुरहान की तस्वीरों ने जो काम किया, उससे कहीं ज्यादा आतंकियों की रैलियों में मौजूदगी खतरनाक है। आज से सात आठ साल पहले तक किसी मारे गए आतंकी के जनाजे में भी सक्रिय आतंकी आने से घबराते थे। वह अपने मारे गए साथी की कब्र पर अंधेरा होने पर कभी कभार आते थे, लेकिन बीते दो सालों में स्थिति बदली। अब वह जनाजे में नहीं बल्कि सियासतदानों की तरह रैलियां कर रहे हैं। इससे साफ है कि अब अलगाववादी नेताओं के हाथ से कमान निकल चुकी है। पहले अलगाववादी नेताओं के हड़ताली कैलेंडर या नीतियों पर आतंकी चलते थे या उनसे अलग रहकर अपनी गतिविधियां जारी रखते थे, लेकिन अब आतंकियों के कहने पर अलगाववादियों की सियासत चलेगी, यही यह रैलियां बता रही हैं। एक तरह से यह 1990 के दशक की शुरुआत वाला या उससे कुछ ज्यादा खतरनाक माहौल है।</p>
<p> ------------------------</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 20:30:45 GMT]]></publishedDateTime><modifiedDateTime><![CDATA[2 Aug 2016 20:30:38 GMT]]></modifiedDateTime></doc><doc><id><![CDATA[14434856]]></id><title><![CDATA[शिक्षामंत्री के घर पर पेट्रोल बमों से हमला]]></title><body><![CDATA[<p>राज्य ब्यूरो, श्रीनगर : शिक्षामंत्री और राज्य सरकार के प्रवक्ता नईम अख्तर के निजी घर पर सोमवार देर रात कुछ शरारती तत्वों ने पेट्रोल बमों से हमला किया। घर पर कोई नहीं था, जिससे कोई जानी नुकसान तो नहीं हुआ, लेकिन घर के शीशे टूट गए। पुलिस ने मामला दर्ज कर हमलावरों की तलाश तेज करते हुए इलाके में लगे सीसीटीवी की फुटेज को खंगाला शुरू कर दिया है।</p>
<p> पिछले सप्ताह भी शिक्षामंत्री के काफिले पर पत्थरबाजों ने हमला किया था। उस समय पुलिस ने उन्हें सुरक्षित निकाला था। इसके अलावा बीती रात ग्रामीण विकास मंत्री अब्दुल हक खान पर भी प्रदर्शनकारियों ने टंगडार में पथराव किया। कश्मीर घाटी में आठ जुलाई को आतंकी कमांडर बुरहान के मारे जाने के बाद से जारी ¨हसा में सत्ताधारी पीपुल्स डेमेाक्रेटिक पार्टी के किसी वरिष्ठ नेता के घर पर यह दूसरा हमला है। इससे पहले नौ जुलाई को हिंसक भीड़ ने कोकरनाग के पीडीपी विधायक का होटल व मकान जला दिया था।</p>
<p> पेट्रोल बम हमले का निशाना बना शिक्षा मंत्री का घर श्रीनगर के सिविल लाइंस इलाके के परेपोरा में स्थित है और वह बीते एक साल से वहा नहीं रह रहे हैं। मंत्री बनने के बाद वह कड़ी सुरक्षा व्यवस्था वाले गुपकार रोड पर आवंटित सरकारी निवास में अपने परिजनों के साथ रहते हैं। शरारती तत्वों ने उनके निजी मकान पर दो पेट्रोल बम फेंके। एक बम मकान के भीतर गिरा और जोरदार धमाके के साथ फट गया। इससे मकान के विभिन्न कमरों की खिड़कियों के शीशे टूट गए। दूसरा पेट्रोल बम मकान के बाहर गिरा और उससे कोई नुकसान नहीं हुआ।</p>
<p> शिक्षामंत्री नईम अख्तर ने इस हमले की पुष्टि करते हुए कहा कि हम वहा नहीं रह रहे हैं। मेरे इस मकान पर पुलिस या किसी अन्य सुरक्षा एजेंसी का कोई पहरा नहीं है। एक वरिष्ठ पुलिस अधिकारी ने अपना नाम न छापने पर कहा कि यह परेपोरा जैसे सुरिक्षत और शांत इलाके में किसी मंत्री के घर पर हमला सुरक्षा में चूक और हालात की गंभीरता को ही दर्शात है। इस इलाके में सक्रिय शरारती और संदिग्ध तत्वों की निशानदेही की जा रही है।</p>
<p> -----------------------</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 20:29:43 GMT]]></publishedDateTime><modifiedDateTime><![CDATA[2 Aug 2016 20:29:38 GMT]]></modifiedDateTime></doc><doc><id><![CDATA[14434851]]></id><title><![CDATA[पैलेट गन पर रोक मामले पर केंद्र व राज्य सरकार को नोटिस]]></title><body><![CDATA[<p>राज्य ब्यूरो, श्रीनगर : राज्य उच्च न्यायालय ने मंगलवार को कश्मीर में भीड़ को नियंत्रण करने के लिए सीआरपीएफ द्वारा पैलेट गन के इस्तेमाल पर रोक लगाने के मुद्दे पर अपना पक्ष रखने के लिए राज्य व केंद्र सरकार को नोटिस जारी किया है।</p>
<p> राज्य उच्च न्यायालय के मुख्य न्यायाधीश जस्टिस एन पाल वसंथकुमार और जस्टिस अली मुहम्मद मागरे की खंडपीठ ने मंगलवार को कश्मीर बार एसोसिएशन द्वारा राज्य में पैलेट गन के इस्तेमाल पर रोक लगाने संबंधी याचिका को स्वीकारते हुए राज्य सरकार को अपना पक्ष रखने के लिए 17 अगस्त तक समय दिया है। </p>
<p> कश्मीर बार एसोसिएशन के अध्यक्ष मियां क्यूम ने कहा कि पैलेट गन अत्यंत घातक है। यह लोगों को अंधा बनाने के अलावा उन्हें जिंदगी भर के लिए अपंग बना देती है। इससे कई लोगों की जान भी गई है।  इसका इस्तेमाल तुरंत बंद होना चाहिए। इसलिए हमने इस पर रोक लगाने के लिए अदालत में जनहित याचिका गत शनिवार को दायर की थी। बार एसोसिएशन ने अपनी याचिका में उन अधिकारियों के खिलाफ कठोर कानूनी कार्रवाई की मांग की है, जिन्होंने आठ जुलाई को शुरू हुए विधि व्यवस्था के संकट में भीड़ नियंत्रण के लिए पैलेट गन के इस्तेमाल का निर्देश दिया है। मियां क्यूम ने कहा हम चाहते हैं कि पैलेट गन के इस्तेमाल से जख्मी हुए लोगों को पूरा मुआवजा देने के अलावा राज्य सरकार अपने खर्च पर उनका राज्य के भीतर और बाहर  उपचार कराए। अपनी याचिका में बार एसोसिएशन ने राज्य सरकार, केंद्र सरकार, राज्य पुलिस महानिदेशक और डीजी सीआरपीएफ को पक्ष बनाया है।</p>
<p> -------------------------</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 20:28:39 GMT]]></publishedDateTime><modifiedDateTime><![CDATA[2 Aug 2016 20:28:38 GMT]]></modifiedDateTime></doc><doc><id><![CDATA[14434847]]></id><title><![CDATA[पुलवामा में ¨हसा, एक और मौत]]></title><body><![CDATA[<p>राज्य ब्यूरो, श्रीनगर : कश्मीर घाटी में मंगलवार को दिनभर जारी रही ¨हसक झड़पों के बाद देर शाम जम्मू-श्रीनगर हाईवे पर पुलवामा जिले के लिथपोरा में स्थिति पूरी तरह बेकाबू हो गई। श्रीनगर से जम्मू के लिए निकले रामबन जिले के अतिरिक्त जिला उपायुक्त (एसडीसी) बाबू राम के स्कार्पियो वाहन पर ¨हसक भीड़ ने हमला कर दिया। बचाव में एडीसी के अंगरक्षक ने गोली चला दी, जिसमें एक प्रदर्शनकारी की मौत और दो अन्य गंभीर रूप से घायल हो गए। इसपर गुस्साई भीड़ ने एडीसी का वाहन फूंक दिया और जमकर पथराव किया।  मौके पर पहुंचे पुलिस और अ‌र्द्धसैनिकबलों ने किसी तरह एडीसी व अंगरक्षक को बचाया। इस घटना के साथ कश्मीर ¨हसा में मरने वालों की संख्या भी 57 हो गई है।</p>
<p> सूत्रों ने बताया कि शाम को ईशा की नमाज के बाद प्रदर्शनों का दौर पुन: शुरू हो गया। लिथपोरा में कई प्रदर्शनकारी हाईवे पर जमा हो गए और उन्होंने वहां से गुजर रहे वाहनों को निशाना बनाना शुरू कर दिया। इसी दौरान रामबन के एडीसी बाबू राम अपने वाहन में वहां से गुजरे। लिथपोरा में ¨हसक भीड़ ने उनके वाहन को घेर लिया और उनके साथ मारपीट का प्रयास किया। नौकरशाह के अंगरक्षक ने स्थिति पर काबू पाने का प्रयास किया, लेकिन भीड़ ने उसपर हमला कर उसकी राइफल को कथित तौर पर छीनने का प्रयास किया। इस पर उसने गोली चला दी। इसमें एक युवक फारूक अहमद कूचे की मौत हो गई। एसडीसी बाबू राम ने घटना की पुष्टि करते हुए कहा कि लिथपोरा में प्रदर्शनकारियों ने हमें रोक लिया। मेरा अंगरक्षक जब बाहर निकला तो किसी ने भीड़ में से उस पर फायर कर दिया। उससे वह जख्मी हो गया और उसने मुझे बचाने के प्रयास में गोली चलाई, जिसमें एक व्यक्ति की मौत हो गई। मैंने किसी तरह वहां एक नाले के पास जाकर शरण ली। पुलिस और सीआरपीएफ ने आकर हमें वहां से निकाला।</p>
<p> इससे पूर्व वादी में लगातार 25वें दिन जारी बंद के बीच विभिन्न इलाकों में महिलाओं ने अलगाववादियों के आह्वान पर राष्ट्रविरोधी रैलियां निकाली। आजादी समर्थक नारेबाजी कर रहे प्रदर्शनकारी युवकों और सुरक्षाबलों के बीच विभिन्न जगहों पर हुई झड़पों में सात सुरक्षाकर्मियों समेत 22 लोग जख्मी हो गए। इस बीच, प्रशासन ने दक्षिण कश्मीर के अनंतनाग, कोकरनाग, कुलगाम और पुलवामा के कुछेक हिस्सों के अलावा बारामुला के खानपोरा व श्रीनगर के डाउन-टाउन में ही क‌र्फ्यू रखा, जबकि अन्य इलाकों में सिर्फ निषेधाज्ञा रखी। लेकिन अलगाववादियों के आह्वान पर बंद के चलते सामान्य जनजीवन ठप रहा। सरकारी कार्यालयों में कर्मचारियों की नाममात्र उपस्थिति के अलावा सभी दुकानें, व्यापारिक प्रतिष्ठान, बैंक व निजी संस्थान पूरी तरह बंद रहे। सुबह लगभग हर इलाके में स्थिति शांत रही, लेकिन दिन चढ़ने के साथ हालात बदलते गए। अलगाववादियों के आह्वान पर पांपोर, पुलवामा, अनंतनाग, खुडवनी, शोपियां, त्राल में ही नहीं श्रीनगर में लालचौक के साथ सटे आबीगुजर के अलावा हजरतबल, छत्ताबल सफाकदल, सौरा में, बारामुला के ओल्ड टाउन व पलहालन पट्टन समेत लगभग 50 स्थानों पर स्थानीय महिलाओं ने राष्ट्रविरोधी और आजादी के नारे लगाते हुए छोटे-छोटे जुलूस निकाले। जुलूस निकाल रही औरतों ने अपने-अपने इलाके के चौराहों में कुछ देर खड़े होकर धरना भी दिया और उसके बाद आगे-पीछे हो गई।</p>
<p> इस दौरान बटमालू, बेमिना और डाउन-टाउन के अलावा उत्तरी कश्मीर के बांडीपोर, सोपोर, कुपवाड़ा व दक्षिण कश्मीर के इमाम साहब शोपियां, खुडवनी-कुलगाम, अनंतनाग, बिजबिहाड़ा, काकपोरा-पुलवामा और गांदरबल में युवकों ने भारत विरोधी रैलियां निकाली। सुरक्षाबलों ने जब उन्हें निषेधाज्ञा का हवाला देते हुए वापस लौटने को कहा तो वह ¨हसा पर उतर आए। इस पर जवानों ने भी बल प्रयोग किया। सबसे ज्यादा ¨हसा इमाम साहब शोपियां में हुई, जहां सुरक्षाबलों को पैलेट गन का इस्तेमाल करना पड़ा। शोपियां में नो लोग जख्मी बताए जाते हैं, जबकि अन्य इलाकों में चार ही लोग जख्मी हुए। इसके अलावा सात सुरक्षाकर्मी भी पथराव में जख्मी हैं।</p>
<p> ----------------------</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 20:27:36 GMT]]></publishedDateTime><modifiedDateTime><![CDATA[2 Aug 2016 20:27:38 GMT]]></modifiedDateTime></doc><doc><id><![CDATA[14434541]]></id><title><![CDATA[मेटाडोर पलटी, एक की मौत और 18 घायल]]></title><body><![CDATA[<p>जागरण संवाददाता, ऊधमपुर : रामसू से पांच किलोमीटर दूर ¨हगनी क्षेत्र में बनिहाल जा रही एक मेटाडोर के अनियंत्रित होकर पलट गई, जिस कारण एक व्यक्ति की मौत हो गई। वहीं18 लोग घायल हो गए हैं। </p>
<p> जानकारी के मुताबिक मेटाडोर (जेके19-2431) बनिहाल से रामबन की तरफ जा रही थी। मेटाडोर चालक ने ¨हगनी इलाके में वाहन पर से अपना नियंत्रण खो दिया, जिसके चलते अनियंत्रित मेटाडोर सड़क पर पलट गई। हादसे के वक्त मेटाडोर में 28 के करीब यात्री सवार थे। इस हादसे में मेटाडोर के कंडक्टर अजायब सिंह पुत्र तारा चंद निवासी सेनापति की मौैके पर ही मौत हो गई, जबकि मेटाडोर चालक सहित 18 लोग घायल हो गए। पुलिस, ट्रैफिक पुलिस व स्थानीय लोगों ने घायलों को अस्पताल पहुंचाया। हादसे की सूचना मिलते ही मौके पर एसएचओ, नायब तहसीलदार, एसडीएम मौके पर पहुंच गए।</p>
<p> ----------------</p>
<p> यह हुए घायल</p>
<p> मुहम्मद अमीन पुत्र मुहम्मद हनीफ निवासी खारवन, नवाज पुत्र मुहम्मद इकबाल निवासी रामसू, रितिक महाजन पुत्र अशोक कुमार निवासी रामसू, नजीर अहमद पुत्र अब्दुल गनी निवासी डूरू, मंजूर अहमद पुत्र अब्दुल समद निवासी लजूरा (पुलवामा), मुश्ताक अहमद पुत्र अब्दुल रशीद निवासी दरदेई, गिरधारी लाल पुत्र प्रेमदास निवासी परेरा, रफीक अहमद पुत्र गुलाम कादिर निवासी गांदरी, मुहम्मद इरफान पुत्र सैफदीन निवासी सेरी, चंद्र शर्मा पुत्र शाम लाल निवासी बटोत, शाइना बेगम पत्नी बशीर अहमद निवासी बटोत, मुहम्मद अशरफ पुत्र अब्दुल सुलतान निवासी वागन, विक्रम सिंह पुत्र बलवान सिंह निवासी परिस्तान (चालक), गुलाम मुहम्मद पुत्र हबीबउल्लाह निवासी खड़ी, इमरान अहमद पुत्र मुश्ताक अहमद निवासी रामसू, अब्दुल गनी पुत्र बोबिया निवासी बाटरू, मुहम्मद रफीक पुत्र अब्दुल्ला निवासी बाटरू, अब्दुल गनी पुत्र गुलाम मुहम्मद निवासी तारीगाम खड़ी।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 19:38:27 GMT]]></publishedDateTime><modifiedDateTime><![CDATA[2 Aug 2016 19:38:48 GMT]]></modifiedDateTime></doc><doc><id><![CDATA[14434536]]></id><title><![CDATA[लावारिस मवेशियों के 
खिलाफ चलाई मुहिम]]></title><body><![CDATA[<p>जागरण संवाददाता, जम्मू : नवनियुक्त म्यूनिसिपल कमिश्नर डॉ. मनमोहन सिंह के निर्देश पर निगम की वेटरनरी विंग ने मंगलवार को शहर में घूम रहे लावारिस मवेशियों के खिलाफ मुहिम चलाई। इस दौरान 11 मवेशियों को भी पकड़ा। </p>
<p> म्यूनिसिपल वेटरनरी ऑफिसर डॉ. जफर इकबाल की अध्यक्षता में टीम ने शहर के गांधीनगर, शास्त्री नगर, छन्नी हिम्मत, त्रिकुटा नगर, रेल हेड, ज्यूल, रिहाड़ी, पलौड़ा और जानीपुर में खुले में घूम रहे मवेशियों के खिलाफ अभियान चलाया। इस दौरान विभिन्न सड़कों, चौराहों से मवेशियों को पकड़ा गया और फिर इन्हें डोगरा हॉल स्थित फाटक में लाकर रखा गया। उन्होंने मवेशियों को रखने वाले लोगों से अपील की कि वे इन्हें खुले में न छोड़ें। कई बार यह दुर्घटनाओं का सबब बन जाते हैं। घर में ही इन्हें पर्याप्त स्थान में रखते हुए नियमों के अनुरूप पंजीकरण करवाए तथा इनकी देखभाल करें। ऐसा नहीं करने वालों के खिलाफ म्यूनिसिपल कारपोरेशन एक्ट 2000 के तहत कार्रवाई की जाएगी।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 19:38:22 GMT]]></publishedDateTime><modifiedDateTime><![CDATA[2 Aug 2016 19:38:48 GMT]]></modifiedDateTime></doc><doc><id><![CDATA[14434544]]></id><title><![CDATA[बुराई त्याग अच्छाई ग्रहण करने से होता है लाभ]]></title><body><![CDATA[<p>संवाद सहयोगी, ऊधमपुर : संसार में मनुष्य के लिए सबसे बड़ी कल्याण प्राप्ति यही है कि उसका तीव्र भक्ति योग द्वारा प्रभु में लगकर स्थिर हो जाए। देखो बुराई छोड़ने का लाभ है, लेकिन जो महापुरुषों के कहने पर तुरंत बुराई का त्याग व अच्छाई को ग्रहण कर लेते हैं वह बहुत बड़े लाभ को प्राप्त कर लेते हैं। यह बात संत सुभाष शास्त्री ने जिब रैंबल में शिव महापुराण कथा में प्रवचन के दौरान कही। </p>
<p> उन्होंने कहा कि यदि तुम्हें प्रभु का ध्यान करना है तो सद्गुरु की शरण में जाकर उनका आशीर्वाद लेकर अभी से भजन शुरू कर दें। काल की गति बड़ी विचित्र है जो कभी हरे भरे वृक्ष थे वह सब अब सूखे हो गए और जलाने के लिए ईधन बन गए अंत समय को मत गवाओ। </p>
<p> शास्त्री जी ने कहा कि आपको बार बार ब्रह्म ज्ञानी संत महापुरुषों के सतसंग की महिमा सुनाते हैं और बतलाते हैं कि इन सतसंगों का बड़ा लाभ है। ज्ञानी पुरुष पहले भी थे आज भी हैं और आगे भी होते रहेंगे। </p>
<p> गुरु नानक, ब्रह्म ऋषि, कबीर, रविदास सहित ज्ञानी हैं। उन्होंने कहा कि आप अभी भी हैं ब्राह्मण तो सभी हैं, केवल ज्ञान होना ही शेष है। ब्रह्म ज्ञान हो जाए तो आप ब्रह्म ज्ञानी व ज्यों जाने की हम ब्रह्म ज्ञान स्वरूप ही हैं। आप स्वयं ब्रह्म ज्ञानी आत्मज्ञानी हो जाएं। मनुष्य को स्वयं दीपक होकर प्रकाश फैलाओ और इस स्थिति को प्राप्त करने की पहली सीढ़ी है प्रभु चरणों से प्रीति। </p>]]></body><imgThumb1><![CDATA[03_08_2016-02udm3_s.jpg]]></imgThumb1><imgname1><![CDATA[03_08_2016-02udm3.jpg]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 19:38:30 GMT]]></publishedDateTime><modifiedDateTime><![CDATA[2 Aug 2016 19:38:48 GMT]]></modifiedDateTime></doc><doc><id><![CDATA[14434540]]></id><title><![CDATA[पौधरोपण से महकेगी जीवन की क्यारी]]></title><body><![CDATA[<p>जागरण संवाददाता, जम्मू : </p>
<p> वृक्ष धरा के भूषण हैं, करते दूर प्रदूषण हैं। </p>
<p> हम सबको भाते हैं वृक्ष, हरियाली लाते हैं वृक्ष।। </p>
<p> दैनिक जागरण के पौधरोपण अभियान में कंधे से कंधा मिलाते हुए गवर्नमेंट ग‌र्ल्ज हायर सेकेंडरी स्कूल शास्त्री भी आगे आया और पौधे रोपने के साथ पेड़ लगाओ, पेड़ बचाओ का संकल्प लिया। छात्राओं को पौधे लगाने के प्रति प्रोत्साहित करने के साथ आसपास रहने वालों को भी जागरूक करने के लिए प्रेरित किया गया। </p>
<p> मंगलवार को शास्त्री नगर स्थित ग‌र्ल्ज हायर सेकेंडरी स्कूल परिसर में स्कूल की प्रिंसिपल फरीदा जावेद ने स्टाफ सदस्यों व छात्राओं के साथ पौधरोपण किया। इस मौके पर उन्होंने जीवन में वृक्षों और हरियाली की महत्ता पर प्रकाश डालते हुए इसे वक्त की जरूरत करार दिया। स्टाफ सदस्यों व छात्राओं ने भी पौधारोपण में खासा उत्साह दिखाया और शपथ ली कि वे पेड़ लगाएंगे और उन्हें बचाने के लिए हर संभव प्रयास करेंगे। बच्चों में दैनिक जागरण के इस अभियान को लेकर खासा उत्साह था और वे पौधारोपण की जरूरत को लेकर जागरूक दिखे। स्कूल में इस अभियान के बाद छात्राएं पौधों को लगाने पर चर्चाएं करती दिखीं। स्कूल की प्रिंसिपल ने दैनिक जागरण का आभार जताते हुए भविष्य में भी इस अभियान में साथ चलने का यकीन दिलाया। </p>
<p> ------</p>
<p> स्कूल में हरियाली को लेकर गंभीरता</p>
<p> हरियाली को लेकर स्कूल प्रबंधन शुरू से ही काफी सचेत रहा है। स्कूल परिसर में विभिन्न पेड़-पौधे लगाने के साथ छात्रों को भी जागरूक करने के लिए स्कूल समय-समय पर कार्यक्रम आयोजित करता रहता है। स्कूल के मैदान, कार्यालय परिसर में हरियाली को लेकर प्रबंधन काफी गंभीर है। </p>
<p> ------</p>
<p> पौधे हैं तो जीवन है </p>
<p> 'ग्लोबल वार्मिग की समस्या दिन प्रतिदिन बढ़ती जा रही है। वैश्विक स्तर पर प्रयास जारी हैं। ऐसे में पौधरोपण अहम है। हरेक को कम से कम एक पौधा लगाकर भविष्य को सुरक्षित करने की दिशा में कदम बढ़ाना चाहिए।'</p>
<p> -फरीदा जावेद, प्रिंसिपल </p>
<p> 'प्राकृतिक संतुलन बनाए रखने के लिए वृक्षों को लगाना बहुत जरूरी है। जिस तरह जनसंख्या बढ़ी है और कंक्रीट के जंगल बढ़े हैं, ऐसे में पौधरोपण ही एकमात्र ऐसा जरिया है, जिससे पर्यावरण संतुलित किया जा सकता है।'</p>
<p> -दीपा </p>
<p> 'जागरूकता में ही सुरक्षा है। अभी समय है जब पौधारोपण कर बिगड़ते प्राकृतिक संतुलन को बनाया जा सकता है। हरेक को इसमें योगदान देना चाहिए। यह वक्त की जरूरत है। पौधे जरूर लगाएं। तभी भविष्य सुरक्षित हो पाएगा।'</p>
<p> -उर्मिला सैनी </p>
<p> 'वृक्षों के बिना जीवन अधूरा है। ताजा हवा, सुरक्षित वातावरण पौधों से ही हो सकता है। सरकार को इस दिशा में प्रभावी कदम उठाते हुए पौधरोपण को अनिवार्य करना चाहिए। तभी भविष्य में सुरक्षित पर्यावरण मिल सकेगा।'</p>
<p> -अदिति </p>
<p> 'पौधे जीवन हैं और बेहतर जीवन के लिए हरेक को योगदान करना होगा। पौधारोपण करके हर कोई हरे-भरे भविष्य को सुरक्षित कर सकता है। हर व्यक्ति को जीवन में पौधे जरूर लगाने चाहिए। सभी को जागरूक होना होगा।'</p>
<p> -साक्षी </p>
<p> 'हरियाली किसे नहीं भाती। प्राकृतिक नजारे कौन पसंद नहीं करता। ऐसे में इंसान को अपना दायित्व भी समझना होगा। समय आ गया है जब हर कोई पौधे लगाए ताकि वैश्विक समस्या बनती जा रही ग्लोबल वार्मिग से निपटा जा सके।'</p>
<p> -डॉ. किशोर शर्मा </p>
<p> ---------</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 19:38:26 GMT]]></publishedDateTime><modifiedDateTime><![CDATA[2 Aug 2016 19:38:48 GMT]]></modifiedDateTime></doc><doc><id><![CDATA[14434533]]></id><title><![CDATA[ट्रक की टक्कर से घायल 
बच्ची ने दम तोड़ा]]></title><body><![CDATA[<p>जागरण संवाददाता, जम्मू : जम्मू-पठानकोट राष्ट्रीय राजमार्ग पर गंग्याल में ट्रक की टक्कर से घायल हुई बच्ची ने उपचार के दौरान दम तोड़ दिया। बच्ची की पहचान छह वर्षीय ताहिबा पुत्री अमन हुसैन निवासी गंग्याल के रूप में हुई है। बच्ची सोमवार को गंग्याल में ट्रक की चपेट में आने से गंभीर रूप से घायल हो गई थी और उसे परिजनों ने जीएमसी अस्पताल में भर्ती कराया था। सोमवार देर रात को उसने अस्पताल में दम तोड़ दिया। बच्ची की मौत के बाद पुलिस ने उसके शव को कब्जे में लेकर उसे जीएमसी अस्पताल के शवगृह में रखवा दिया। मंगलवार सुबह शव का पोस्टमार्टम करवा पुलिस ने उसे उसके परिजनों के हवाले कर दिया। पुलिस ने इस संदर्भ में मामला दर्ज कर हादसे की जांच शुरू कर दी है।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 19:38:19 GMT]]></publishedDateTime><modifiedDateTime><![CDATA[2 Aug 2016 19:38:48 GMT]]></modifiedDateTime></doc><doc><id><![CDATA[14434537]]></id><title><![CDATA[जीएमसी के स्टोर में लगी आग, लाखों की दवाइयां जलीं]]></title><body><![CDATA[<p>राज्य ब्यूरो, जम्मू : राजकीय मेडिकल कॉलेज अस्पताल के दवाइयों के स्टोर में सोमवार देर रात को करीब डेढ़ बजे आग लग गई, जिससे लाखों रुपये की दवाइयां व सर्जिकल आइटम जलकर राख हो गए। आग इतनी भीषण थी कि इस पर काबू पाने के लिए अग्निशमन दस्ते की पांच गाड़ियां मौके पर पहुंचीं और करीब दो घंटे के बाद आग पर काबू पा लिया गया। प्रारंभिक जांच में आग का कारण शार्ट सर्किट बताया जा रहा है।</p>
<p> मेडिकल कॉलेज के इस स्टोर में जिस जगह पर आग लगी, वहां पर लाखों रुपये की दवाइयां व सर्जिकल आइटम पड़े हुए थे। प्रत्यक्षदर्शियों के अनुसार रात को करीब डेढ़ बजे जब स्टोर से धुंआ निकलता नजर आया, उस समय काफी बारिश हो रही थी। आग लगने की आशंका के चलते उन्होंने इसकी जानकारी तुरंत अस्पताल के मेडिकल सुपरिटेंडेंट डॉ. रोमेश गुप्ता को दी। उन्होंने तुरंत फायर ब्रिगेड विभाग को सूचित किया, लेकिन जब तक गाड़ियां पहुंचतीं, आग काफी फैल चुकी थी। स्टोर में प्लास्टिक के सर्जिकल आइटम होने के कारण आग और भड़की, मगर अग्निशमन दस्ते की पांच गाड़ियों ने तुरंत स्टोर में लगी आग पर काबू पाने के लिए कार्रवाई शुरू कर दी। करीब दो घंटों की मशक्कत के बाद आग पर काबू पा लिया गया। </p>
<p> इस दौरान अभी तक अस्पताल प्रशासन ने जो आकलन किया है, उसमें चार से पांच लाख रुपये की दवाइयां व सर्जिकल आइटम जलकर राख होने की रिपोर्ट है। लेकिन आग से निकलने वाले धुंए व गर्मी के कारण आगे-पीछे पड़ी लाखों रुपये की अन्य दवाइयां भी प्रभावित होने की आशंका है। फिलहाल इन दवाइयों व अन्य सामानों को मरीजों को न देने के निर्देश जारी किए गए हैं। </p>
<p> अस्पताल के मेडिकल सुपरिटेंडेंट डॉ. रोमेश गुप्ता ने बताया कि प्रारंभिक जांच में आग लगने का कारण शार्ट सर्किट बताया जा रहा है, लेकिन इसकी जांच की जा रही है। उन्होंने कहा कि कुल नुकसान कितना हुआ है, इसका भी जायजा लिया जा रहा है। उधर, घटना स्थल पर जीएमसी के प्रिंसिपल डॉ. जाहिद गिलानी, प्रशासनिक अधिकारी बबीला रकवाल व अन्य अधिकारी भी पहुंचे हुए थे। उन्होंने नुकसान का जायजा लिया और प्रभावित दवाइयां व अन्य सामान इस्तेमाल नहीं करने को कहा।</p>
<p> ------</p>
<p> पांच सदस्यों की टीम करेगी जांच</p>
<p> जम्मू : जीएमसी में लगी आग के कारणों की जांच करने के लिए प्रिंसिपल डॉ. जाहिद गिलानी ने पांच सदस्यीय टीम का गठन किया है। टीम में माइक्रोबॉयलोजी विभाग की एचओडी डॉ. बेला महाजन, डॉ. राकेश बहल, मेकेनिकल और सिविल विभाग के एक्सइएन और प्लानिंग विभाग के ज्वाइंट डायरेक्टर शामिल हैं।</p>
<p> </p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[2 Aug 2016 19:38:23 GMT]]></publishedDateTime><modifiedDateTime><![CDATA[2 Aug 2016 19:38:48 GMT]]></modifiedDateTime></doc></State></home>
