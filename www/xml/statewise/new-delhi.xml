<?xml version="1.0" encoding="UTF-8"?>
<home><State name="delhi"><doc><id><![CDATA[14446249]]></id><title><![CDATA[फीस बढ़ोतरी के लिए 22 अगस्त तक आवेदन संभव]]></title><body><![CDATA[<p>जासं, नई दिल्ली : राजधानी के निजी स्कूलों में फीस बढ़ोत्तरी को लेकर शिक्षा निदेशालय ने आवेदन जमा कराने के लिए उन्हें 22 अगस्त तक की मोहलत दे दी है। 31 जुलाई को खत्म हुई इस समय सीमा को निदेशालय ने 29 जुलाई को दिल्ली हाई कोर्ट के निर्देश के बाद बढ़ाया है। हालांकि, निदेशालय से स्पष्ट कर दिया है कि इस बढ़ोत्तरी को कोई भी स्कूल 22 अगस्त से पहले लागू नहीं कर सकेगा। यहां बता दें कि निदेशालय इस बार फीस बढ़ोतरी के विषय में स्कूलों के खातों की जांच कर बढ़ोतरी के औचित्य की जांच कर रहा है ताकि स्कूल अनावश्यक बढ़ोतरी अभिभावकों पर न थोप सकें। </p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:26:19 GMT]]></publishedDateTime><modifiedDateTime><![CDATA[4 Aug 2016 17:26:40 GMT]]></modifiedDateTime></doc><doc><id><![CDATA[14446239]]></id><title><![CDATA[आज से एक दिन में मिलेगा हेल्थ लाइसेंस]]></title><body><![CDATA[<p>जागरण संवाददाता, नई दिल्ली : दक्षिणी दिल्ली नगर निगम अब हेल्थ लाइसेंस एक दिन में जारी करेगा। हेल्थ लाइसेंस जारी करने की प्रक्रिया को सरल बनाते हुए निगम ने अब सिर्फ तीन दस्तावेजों के आधार पर लाइसेंस जारी करने का आदेश दिया है। यह ऑनलाइन योजना शुक्रवार से लागू हो जाएगी। इसके लागू होते ही रेस्तरां, होटल, नाई की दुकान, मीट शॉप जैसे तमाम छोटे दुकानदारों को अब एक दिन में हेल्थ लाइसेंस मिल सकेगा। यह फैसला बृहस्पतिवार को निगम की स्थायी समिति की बैठक में लिया गया।</p>
<p> बैठक में डेंगू से निपटने के लिए निजी स्कूलों और निर्माण स्थलों के चालान काटने के भी आदेश जारी किए गए। समिति के अध्यक्ष शैलेंद्र सिंह ने कहा कि दक्षिणी दिल्ली में सबसे ज्यादा डेंगू के मामले सामने आए हैं। इसलिए निगम को सख्त कदम उठाने होंगे। जिन घरों और संस्थानों में एक से अधिक बार डेंगू का लार्वा मिला है, उन्हें तुरंत नोटिस के साथ चालान किया जाए। बैठक में मीड डे मील मुहैया कराने वाली कंपनियों पर भी चर्चा हुई। साथ ही सड़कों पर बरसात के कारण हुए गड्ढों को भरने के भी आदेश जारी किए गए। </p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:25:19 GMT]]></publishedDateTime><modifiedDateTime><![CDATA[4 Aug 2016 17:25:40 GMT]]></modifiedDateTime></doc><doc><id><![CDATA[14446234]]></id><title><![CDATA[प्राकृतिक संसाधनों की बचत की युवाओं को दी जानकारी]]></title><body><![CDATA[<p>जागरण संवाददाता, बाहरी दिल्ली : पेट्रोलियम संरक्षण अनुसंधान संघ (पीसीआरए) की ओर से डीएवी एजुकेशनल एंड वेलफेयर सोसायटी के सहयोग से सुल्तानपुरी स्थित टाटा पावर के प्रशिक्षण केंद्र में युवाओं को प्राकृतिक संसाधनों के बचत के बारे में बताया गया। इस मौके पर पीसीआरए के सदस्यों ने बच्चों के इससे जुड़ी कई महत्वपूर्ण जानकारियां दीं। इस मौके पर बच्चों के लिए प्रश्नोत्तरी प्रतियोगिता का आयोजन किया गया। इसके माध्यम से उन्हें यह बताने का प्रयास किया गया कि यदि संसाधनों की बचत नहीं की गई तो भविष्य में इसके भयंकर परिणाम हो सकते हैं। इस आयोजन में संघ से जुड़ी सीमा मिश्रा ने महत्वपूर्ण भूमिका निभाई। उन्होंने बच्चों से प्रश्न पूछे और सही जवाब देने वाले को पुरस्कृत किया। इस दौरान बच्चों को चलचित्र के माध्यम से भी प्राकृतिक संसाधनों की बचत के बारे में समझाया गया। वहीं पीसीआरए के अधिकारी सिद्धार्थ शरण ने बच्चों को यह जानकारी दी कि मौजूदा समय में केवल 30 फीसद ही बचे हैं। यदि इसके लिए युवा गंभीर नहीं हुए तो बहुत सारी परेशानियों का सामना करना पड़ सकता है। इस अवसर पर अरुण कुमार, बबिता व प्रियंका सहित कई लोग मौजूद रहे। </p>
<p> </p>]]></body><imgThumb1><![CDATA[04_08_2016-04pkt-1-c-2_s.jpg]]></imgThumb1><imgname1><![CDATA[04_08_2016-04pkt-1-c-2.jpg]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:24:19 GMT]]></publishedDateTime><modifiedDateTime><![CDATA[4 Aug 2016 17:24:40 GMT]]></modifiedDateTime></doc><doc><id><![CDATA[14446226]]></id><title><![CDATA[निषेधाज्ञा लागू करने की अधिसूचना को एलजी व दिल्ली पुलिस ने बताया अवैध]]></title><body><![CDATA[<p/>
<p> जागरण संवाददाता, नई दिल्ली : उत्तरी जिला के सब-डिविजनल मजिस्ट्रेट (एसडीएम) द्वारा जिला क्षेत्र स्थित मुख्यमंत्री के आवास समेत कई इलाके में निषेधाज्ञा (धारा-144) लागू करने की अधिसूचना को एलजी और दिल्ली पुलिस ने अवैध बताया है। अधिसूचना जारी करने वाले एसडीएम की मुश्किलें आने वाले दिनों में बढ़ सकती है। एक तरफ जहां उत्तरी जिला के डीसीपी मधुर वर्मा ने एसडीएम को तत्काल अधिसूचना वापस लेने के लिए पत्र लिखा है, वहीं उपराज्यपाल (एलजी) नजीब जंग ने अधिकार क्षेत्र से बाहर जाकर अधिसूचना जारी करने वाले एसडीएम के खिलाफ सख्त कार्रवाई करने के आदेश दिए हैं। </p>
<p> दरअसल, 2 अगस्त 2016 एसडीएम वीके झा ने फ्लैग स्टाफ रोड सिविल लाइन, श्यामनाथ मार्ग स्थित आइपी कॉलेज तिराहा और मुख्यमंत्री अरविंद केजरीवाल के आवास के आसपास के क्षेत्र में निषेधाज्ञा लागू कर दी। इसके तहत इलाके में पब्लिक मीटिंग, पांच और उससे ज्यादा लोगों के इकट्ठा होने एवं धरना-प्रदर्शन करने पर प्रतिबंध लगा दिया गया। माना जा रहा है कि तमाम मुद्दों और राज्य की समस्याओं को लेकर कांग्रेस और भाजपा के कार्यकर्ता आए दिन मुख्यमंत्री आवास एवं आसपास के क्षेत्र में विरोध प्रदर्शन करते थे। ऐसे में एसडीएम ने अपने अधिकार क्षेत्र से बाहर होने के बाद भी निषेधाज्ञा लागू करने की अधिसूचना जारी कर दी। </p>
<p> निषेधाज्ञा लागू होने की जानकारी जब उत्तरी जिला के डीसीपी मधुर वर्मा को मिली तो उन्होंने एसडीएम को पत्र जारी कर आपत्ति दर्ज कराई। मधुर वर्मा ने पत्र में स्पष्ट किया कि गृह मंत्रालय द्वारा 1 जुलाई 1978 को जारी की गई अधिसूचना में साफ है कि दिल्ली के अंदर सीआरपीसी की धारा 144 के तहत एक्जीक्यूटिव मजिस्ट्रेट और डिस्ट्रिक मजिस्ट्रेट की शक्ति एवं उसे लागू का अधिकार दिल्ली पुलिस आयुक्त को है। डीसीपी मधुर वर्मा ने तत्काल अधिसूचना वापस लेने और एसडीएम के अधिकार क्षेत्र से बाहर कार्य न करने की हिदायत भी दी। </p>
<p> कोट-----------</p>
<p> एसडीएम द्वारा निषेधाज्ञा अधिसूचना जारी करने के संबंध में पुलिस आयुक्त से बात हुई है। कानून में स्पष्ट है कि निषेधाज्ञा लगाने का अधिकार दिल्ली पुलिस को है। ऐसा करने वाले एसडीएम के खिलाफ जांच कर सख्त कार्रवाई की जाएगी। </p>
<p> -नजीब जंग, उपराज्यपाल, नई दिल्ली </p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:22:18 GMT]]></publishedDateTime><modifiedDateTime><![CDATA[4 Aug 2016 17:22:40 GMT]]></modifiedDateTime></doc><doc><id><![CDATA[14446220]]></id><title><![CDATA[मेट्रो में नेत्रहीन यात्रियों की मदद करें कर्मचारी]]></title><body><![CDATA[<p>राज्य ब्यूरो, नई दिल्ली : मेट्रो को नेत्रहीनों की सुविधा के अनुकूल बनाने के मकसद से दिल्ली मेट्रो रेल निगम (डीएमआरसी) ने विशेष पहल करते हुए मेट्रो भवन में एक कार्यशाला आयोजित की। इसमें कर्मचारियों को मेट्रो में नेत्रहीन यात्रियों की मदद करने के तौर तरीके बताए गए। कर्मचारियों को यह भी निर्देश दिया गया कि मेट्रो में यात्रा के लिए पहुंचे नेत्रहीन यात्रियों की मदद करें।</p>
<p> डीएमआरसी के अनुसार, ब्लाइंड रिलीफ एसोसिएशन की तरफ से इस कार्यशाला का आयोजन हुआ। इसमें डीएमआरसी के करीब 150 अधिकारी एवं कर्मचारी शामिल हुए। उनमें स्टेशन प्रबंधक, स्टेशन कंट्रोलर, कस्टमर रिलेशन सहायक आदि शामिल हैं। स्टेशन पर ये कर्मचारी ही यात्रियों से मिलते हैं। इसलिए उन्हें प्रशिक्षित किया गया और उन्हें बताया गया कि कैसे इन यात्रियों की मदद कर सकते हैं। हालांकि, नेत्रहीन यात्रियों की सुविधा के लिए मेट्रो स्टेशनों में रैंप और विशेष तरीके के टाइल्स लगाए गए हैं। इसके अलावा लिफ्ट भी लगाए गए हैं ताकि उन्हें सीढि़यों पर ज्यादा न चढ़ना पड़े। कर्मचारियों को बताया गया कि वे हाथ पकड़कर इन यात्रियों को ट्रेन तक पहुंचा सकते हैं। मेट्रो स्टेशनों पर व्हील चेयर की व्यवस्था भी की गई है।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:21:18 GMT]]></publishedDateTime><modifiedDateTime><![CDATA[4 Aug 2016 17:21:40 GMT]]></modifiedDateTime></doc><doc><id><![CDATA[14446164]]></id><title><![CDATA[एलईडी स्क्रीन पर ओलंपिक मैच देख सकेंगे दिल्लीवासी]]></title><body><![CDATA[<p>जागरण संवाददाता, नई दिल्ली : </p>
<p> रियो ओलंपिक की खुमारी में डूबे दिल्लीवासी अब मैचों का भरपूर मजा ले पाएंगे। पांच से 21 अगस्त तक होने वाले मैचों को दिल्ली के प्रमुख बाजारों में बड़ी एलईडी स्क्रीन लगाकर दिखाया जाएगा। मैच के दौरान सुरक्षा के पुख्ता इंतजाम किए गए हैं। तीनों नगर निगम ने आठ मार्केट में एलईडी स्क्रीन लगाई है जबकि एनडीएमसी ने सेन्ट्रल पार्क समेत तीन जगहों पर मैच देखने की व्यवस्था की है। कुल 11 जगहों पर मैच का लाइव प्रसारण देखा जा सकता है। </p>
<p> एनडीएमसी के सूचना व प्रेस निदेशक वाईएस मान ने बताया कि निगम ने गफ्फार मार्केट, चांदनी चौक, जामा मस्जिद, दिल्ली विश्वविद्यालय में एलईडी स्क्रीन लगाई है। गफ्फार मार्केट में स्क्रीन का बकायदा पूर्व मेयर रविन्द्र गुप्ता ने उद्घाटन किया। इस अवसर पर मौजूद भारतीय क्रिकेटर गौतम गंभीर ने कहा कि इस तरह के प्रयासों से हमारे नागरिक खेलों से सीधे जुड़ेंगे। खेलों के प्रति युवाओं में रुझान बढ़ाने के लिए भारत सरकार द्वारा कई प्रयास किए जा रहे है उनमें से यह भी एक है। दक्षिणी नगर निगम ने न्यू फ्रेंडस कालोनी, सलेक्ट सिटी वॉक साकेत, हौजखास गांव बाजार, द्वारका सेक्टर 23, जनकपुरी डिस्ट्रिक सेंटर पर एलईडी स्क्रीन की व्यवस्था की है। </p>
<p> फूड फेस्टिवल का आयोजन </p>
<p> नई दिल्ली नगर पालिका ने कनॉट प्लेस स्थित सेन्ट्रल पार्क में फूड फेस्टिवल का आयोजन किया है। पार्क में ओलंपिक चिन्ह, तिरंगा झंडा समेत बडी एलईडी स्क्रीन लगी है। पदाधिकारियों ने बताया कि स्वाद के शौकीनों के लिए बाबा खड़क सिंह मार्ग पर 5 से 21 अगस्त तक स्ट्रीट फूड फेस्टिवल और स्टेट फूड फेस्टिवल का आयोजन कर रही है। इसमें पुरानी दिल्ली के लजीज जायकों के साथ देश के कोने कोने के प्रदेशों का पारंपरिक स्वाद का लुत्फ ले सकेंगे। रियो ओलंपिक कार्निवल के अवसर पर खेल मंत्रालय, भारतीय खेल प्राधिकरण और एनडीएमसी मिलकर इसका आयोजन कर रहे हैं। इसके साथ ही सेंट्रल पार्क में फोटो प्रदर्शनी भी लगाई जाएगी। इसमें भारत की अब तक की ओलंपिक यात्रा को दिखाया जाएगा। प्रदर्शनी में सायना नेहवाल, सुशील कुमार, योगेश्वर दत्त, गगन नारंग जैसे ओलंपिक पदक विजेताओं के कटआउट भी लगेंगे। </p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:13:18 GMT]]></publishedDateTime><modifiedDateTime><![CDATA[4 Aug 2016 17:13:40 GMT]]></modifiedDateTime></doc><doc><id><![CDATA[14446165]]></id><title><![CDATA[बिजली आपूर्ति बाधित होने से थमी मेट्रो की रफ्तार]]></title><body><![CDATA[<p>राज्य ब्यूरो, नई दिल्ली</p>
<p> बिजली आपूर्ति बाधित होने से बृहस्पतिवार को दिल्ली मेट्रो की रफ्तार थम गई। इस वजह से दिल्ली मेट्रो के सबसे अधिक व्यस्त रहने वाली दो लाइनों पर मेट्रो का परिचालन प्रभावित रहा। दिल्ली मेट्रो रेल निगम (डीएमआरसी) मेट्रो ट्रेनों में कटौती करनी पड़ी और ट्रेनों की रफ्तार कम हो गई। इस वजह से द्वारका-नोएडा सिटी सेंटर/वैशाली (ब्लू लाइन) और समयपुर बादली-हुडा सिटी सेंटर गुड़गांव (पीली लाइन) रूट पर यात्रियों को सफर में परेशानी हुई। </p>
<p> डीएमआरसी के अनुसार दिल्ली ट्रांसको द्वारा बिजली आपूर्ति नहीं किए जाने के चलते सुभाष नगर, द्वारका, छतरपुर और एयरपोर्ट मेट्रो स्टेशन के सब स्टेशन में बिजली आपूर्ति बाधित बंद हो गई। इन स्टेशनों पर दोपहर करीब 12.30 बजे से करीब 45 मिनट तक बिजली आपूर्ति गुल रही। इसके चलते द्वारका-नोएडा/वैशाली और समयपुर बादली-हुडा सिटी सेंटर लाइन पर परिचालन प्रभावित हो गया। मेट्रो ट्रेनों की रफ्तार कम हो गई। इस वजह से डीएमआरसी को दोनों रूटों पर कई ट्रेने कम करनी पड़ी। डीएमआरसी के अनुसार जब किसी मेट्रो स्टेशन की बिजली आपूर्ति बंद होती है तो दूसरे सब स्टेशन से बिजली आपूर्ति शुरू हो जाती है। लेकिन इसके चलते दूसरे सब स्टेशनों में भी दबाव बढ़ता है।  स्टेशनों पर मेट्रो ट्रेने 10-10 मिनट तक रुक रुक कर चलीं। दोपहर करीब 1:15 बजे बिजली आपूर्ति सामान्य हुई। लेकिन मेट्रो ट्रेनों को वापस पटरी पर लौटने और परिचालन समान्य होने में कुछ वक्त लगा। परिचालन डेढ़ से दो घंटे तक प्रभावित रहा। दिल्ली ट्रांसको के प्रवक्ता का कहना है कि करीब आधे घंटे में बिजली आपूर्ति शुरू कर दी गई थी।</p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:13:18 GMT]]></publishedDateTime><modifiedDateTime><![CDATA[4 Aug 2016 17:13:40 GMT]]></modifiedDateTime></doc><doc><id><![CDATA[14446126]]></id><title><![CDATA[स्वतंत्रता दिवस पर अभेद्य होगी लालकिले की सुरक्षा व्यवस्था]]></title><body><![CDATA[<p>राकेश कुमार सिंह, नई दिल्ली  </p>
<p> देश-विदेश में हो रहे आतंकी हमलों को देखते हुए इस बार स्वतंत्रता दिवस के मौके पर लालकिले की सुरक्षा व्यवस्था हर बार से अधिक चाक चौबंद रहेगी। देश की तमाम सुरक्षा एजेंसियां, एसपीजी व दिल्ली पुलिस ने वैसे तो जुलाई महीने के पहले हफ्ते से ही कवायद शुरू कर दी थी, लेकिन जैसे-जैसे समय नजदीक आ रहा है। एजेंसियों ने आसपास सक्रियता बढ़ानी शुरू कर दी है। इस बार लालकिले के चारों तरफ करीब 10 किलोमीटर की परिधि में जमीन से आसमान तक ऐसी सुरक्षा व्यवस्था रहेगी कि कोई प¨रदा भी पर नहीं मार सकता है। </p>
<p> --------</p>
<p> तैनात किए जाएंगे विशेष प्रशिक्षित 75 जवान</p>
<p> इंटेलीजेंस सूत्रों ने इस बार ड्रोन से भी हमले की आशंका जताई है। लिहाजा सुरक्षा एजेंसियों व दिल्ली पुलिस ने इस तरह के हमले को नाकाम करने के लिए विशेष प्रशिक्षित 75 जांबाज पुलिस कर्मियों को लालकिला से प्रधानमंत्री के सात रेसकोर्स स्थित आवास तक तैनात करने का निर्णय लिया है। 2010 के कॉमनवेल्थ गेम्स में सुरक्षा एजेंसियों के परामर्श पर दिल्ली पुलिस के 75 पुलिसकर्मियों को एनएसजी के गुड़गांव मानेसर स्थित मुख्यालय व उसके बाद एयरफोर्स से विशेष ट्रेनिंग दी गई थी। बेहतर से बेहतर अत्याधुनिक तकनीकी से उन्हें लैस किया गया था ताकि ड्रोन से हमले करने वालों के नापाक इरादे को समय रहते ध्वस्त किया जा सकें। इनका दिल्ली पुलिस की विभिन्न यूनिटों में तबादला कर दिया गया था। इन सभी को फिर से प्रशिक्षण के बाद बुला लिया गया है। बृहस्पतिवार को पहली बार आला अधिकारियों ने उनकी लालकिले पर बैठक ली। </p>
<p> ----------</p>
<p> पीएम ब्लाक बनाया जाएगा</p>
<p> 15 अगस्त के मौके पर देश- विदेश से कई वीवीआईपी प्रधानमंत्री के विशेष आमंत्रण पर लालकिला आते हैं। वे रेमपर्ट (झंडा फहराने वाला स्थान) के सामने वीवीआइपी दीर्घा में बैठते थे। इस बार पहली बार उनके बैठने वाले ब्लॉक को पीएम ब्लॉक का नाम दिया जाएगा। उस ब्लॉक  की सुरक्षा भी और कड़ी रहेगी।  पहले पुलिस आयुक्त 15 अगस्त को लालकिले पर पहुंचते थे। लेकिन इस बार 8 अगस्त को पुलिस आयुक्त आलोक कुमार वर्मा खुद सुरक्षा जायजा लेने जाएंगे। </p>
<p> ----------------</p>
<p> कुछ यूं रहेगी सुरक्षा व्यवस्था </p>
<p> - दिल्ली पुलिस लालकिला परिसर के चारों तरफ 192 कैमरे लगाएगी, सुरक्षाएजेंसियों की ओर से गुप्त कैमरे लगेंगे। </p>
<p> - 7 रेस कोर्स से लालकिला तक प्रधानमंत्री के रूट पर सौ सीसीटीवी कैमरे अलग से लगाए जाएंगे। सभी के कंट्रोलरूम एसपीजी व सुरक्षा एजेंसियों के पास होंगे। </p>
<p> -  लालकिला के पास तीन कंट्रोलरूम बनाए गए हैं। सलीमगढ़ से 55 कैमरे, रंग महल से 11 कैमरे व लालकिला चौकी से 110 कैमरे जुड़े रहेंगे। </p>
<p> 5. रेमपर्ट के पास सबसे अधिक ऊंचाई पर दो एचडी कैमरे लगेंगे। ये कैमरे इतने पावरफुल हैं कि इससे दूरबीन के जरिए पूरी नई दिल्ली को देखा जा सकता है। लालकिला की 20 किलोमीटर से भी अधिक दूरी पर अगर किसी दरवाजे व खिड़की से कोई रोशनी रेमपर्ट की तरफ दिखाई देगी तो कैमरा कैच कर लेगा। सुरक्षा एजेंसियों एलर्ट जारी करेंगी और उसे तुरंत बंद करा दिया जाएगा। </p>
<p> -  2000 उत्तरी जिला पुलिस, 3600 आउटर जिला पुलिस, 1000 पैरा मिलिट्री की रहेगी तैनाती</p>
<p> - लालकिला के चारों तरफ उत्तरी जिला पुलिस की तैनाती यमुना तट, कश्मीरी गेट, लाहौरी गेट व जामा मस्जिद तक चप्पे-चप्पे पर रहेगी। </p>
<p> -  दिल्ली के सभी होटलों व गेस्ट हाउस मालिकों पर आगंतुकों के बारे में पूरी डिटेल रखने को कहा है।</p>
<p> - नौकरों, किराएदारों व चालकों के सत्यापन अनिवार्य किया </p>
<p> -  दिल्ली में रहने वालों को अपने सीसीटीवी कैमरे दुरूस्त कराने के निर्देश</p>
<p> - एसटीडी बूथ चलाने वालों को पाकिस्तान, बांग्लादेश व गल्फ देशों में जाने वाली कॉल का रिकार्ड रखने के निर्देश </p>
<p> - लालकिला के चारों तरफ बनाए गए हैं मचान व मोर्चा </p>
<p>                        </p>
<p>    </p>
<p>          </p>]]></body><imgThumb1><![CDATA[]]></imgThumb1><imgname1><![CDATA[]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:09:17 GMT]]></publishedDateTime><modifiedDateTime><![CDATA[4 Aug 2016 17:09:40 GMT]]></modifiedDateTime></doc><doc><id><![CDATA[14446071]]></id><title><![CDATA[भाजपा ने एनडीपीएल कार्यालय पर किया प्रदर्शन]]></title><body><![CDATA[<p/>
<p> जागरण संवाददाता, बाहरी दिल्ली : किसानों के लिए बिजली की दरें बढ़ाने के विरोध में भारतीय जनता पार्टी उत्तर-पश्चिमी जिला ने नरेला स्थित बिजली कंपनी एनडीपीएल के जिला कार्यालय के निकट धरने का आयोजन किया। धरना दो घंटे तक चला। बाद में भाजपा जिला अध्यक्ष की अगुवाई में एनडीपीएल सर्किल हेड एसके दास को इस बाबत ज्ञापन सौंपकर बढ़ी दरें वापस लेने की मांग की गई। </p>
<p>  इस अवसर पर जिलाध्यक्ष विनोद सहरावत एवं नरेला के पूर्व विधायक नीलदमन खत्री ने कहा कि पहले एक यूनिट का रेट 2.75 रुपये था और अब 9.50 रुपये हो गया है। जो शुल्क पहले 20 रुपये किलो वाट था अब 100 रुपये किलोवाट हो गया है। यह दरें व्यवसायिक प्रतिष्ठानों पर लागू होती हैं। एक तरह से कहा जाए तो किसानों से अब कामर्शियल रेट पर बिजली का बिल वसूला जाएगा। यह आदेश जुलाई से लागू हो गया है। भाजपा नेताओं ने कहा कि पंजाब में किसानों के लिए 1997 से बिजली फ्री है। तमिलनाडु में 2006 से फ्री है। हरियाणा में 250 रुपये प्रति माह है।  गुजरात में एक रुपये 80 पैसे है। उन्होंने पल्ला के एक किसान, जिसका पुत्र धरने में आया था उसका बिजली का बिल दिखाते हुए कहा कि जिस किसान का बिल 8-10 हजार आता था उसका उसका बिल 40 हजार आया है। मामूरपुर गांव के एक किसान मोतीराम जिसका नंबर 60002258956 है, का बिल दिखाते हुए उन्होंने कहा कि केजरीवाल सरकार व एनडीपीएल की दिनदहाड़े लूट का यह एक नमूना है। इस किसान का सैंक्शन लोड भी 8 किलो वाट है और एनडीपीएल बिल के अनुसार ये इस्तेमाल भी 8 किलो वाट ही कर रहा है लेकिन ज्यादा बिल वसूलने के लिए इसका लोड 13 किलो वाट कर दिया है। एक एकड़ या दो एकड़ भूमि वाले किसान को साल में यदि लाखों में बिजली का बिल ही भरना पड़े तो ऐसी नौबत आ जाएगी की उसको बिल भरने के लिए हर साल अपनी कुछ जमीन बेचनी पड़ेगी । भाजपा नेताओं ने ऐलान किया कि अगर यह तुगलकी फरमान वापस नहीं लिया गया तो सरकार की ईट से ईट बजा देंगे। चाहे जेल भरो आंदोलन करना पड़े या चक्का जाम। इस अवसर पर लोचन गुप्ता, सुनीत चौहान, मोहन भारद्वाज, नरेला की पार्षद केशरानी नीलदमन खत्री व मास्टर जय भगवान सहित विभिन्न मंडलों के अध्यक्ष व किसान भी बड़ी संख्या में मौजूद थे।</p>]]></body><imgThumb1><![CDATA[04_08_2016-04pkt-4-c-2_s.jpg]]></imgThumb1><imgname1><![CDATA[04_08_2016-04pkt-4-c-2.jpg]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 17:02:17 GMT]]></publishedDateTime><modifiedDateTime><![CDATA[4 Aug 2016 17:02:40 GMT]]></modifiedDateTime></doc><doc><id><![CDATA[14446033]]></id><title><![CDATA[दिल्ली सरकार के खिलाफ कांग्रेस का प्रदर्शन]]></title><body><![CDATA[<p/>
<p> जागरण संवाददाता, बाहरी दिल्ली : दिल्ली सरकार के लोक निर्माण विभाग की सड़कों की खस्ता हालत को लेकर प्रदेश कांग्रेस कमेटी की ओर से शुरू किए गए जागो या भागो अभियान के तीसरे दिन सरस्वती विहार वार्ड में प्रदर्शन किया गया। यहां की सड़कों पर हुए गड्ढों में कृत्रिम मगरमच्छ छोड़कर अपना रोष प्रकट किया। </p>
<p> इसके माध्यम से यह दिखाने की</p>
<p> कोशिश की गई कि किस प्रकार थोड़ी सी मानसून की बरसात के कारण सड़कों पर गहरे-गहरे</p>
<p> गड्ढे बन गए हैं। इससे हादसे हो सकते है। इसी प्रकार के सड़क पर बने एक गड्ढे के कारण 30 जुलाई को वसंतकुज के नजदीक महरौली महिपालपुर रोड़ पर एक मासूम की जान चली गई थी। इस दौरान आदर्श नगर जिला कांग्रेस कमेटी के अध्यक्ष हरिकिशन ¨जदल ने कहा कि प्रदेश कांग्रेस कमेटी की ओर से चलाई गई मुहिम के तहत व्हाट्सएप पर तकरीबन एक हजार सड़कों पर हुए गड्ढों की फोटो तथा हजारों संदेश मिले हैं, जिसमें दिल्ली की सड़कों की खस्ता हालात को दर्शाया गया है। कार्यक्रम के संयोजक एवं जिला कांग्रेस कमेटी के कोषाध्यक्ष संजय गुप्ता ने आगाह किया कि अगर सरकार ने सड़कों की खस्ता हालत को जल्द ठीक नहीं किया तो विधायकों को उनके घरों में ही कैद कर देंगे। प्रदर्शन के दौरान कांग्रेस नेता चतर ¨सह, चमन लाल शर्मा, ब्लॉक कांग्रेस के अध्यक्ष अजय विरमानी, अजय गुप्ता आदि प्रमुख लोग मौजूद थे।</p>]]></body><imgThumb1><![CDATA[04_08_2016-04pkt-3-c-2_s.jpg]]></imgThumb1><imgname1><![CDATA[04_08_2016-04pkt-3-c-2.jpg]]></imgname1><webTitleUrl><![CDATA[]]></webTitleUrl><publishedDateTime><![CDATA[4 Aug 2016 16:56:16 GMT]]></publishedDateTime><modifiedDateTime><![CDATA[4 Aug 2016 16:56:40 GMT]]></modifiedDateTime></doc></State></home>
